---
published: true
title: Manpage
layout: post
tags:
- লিনাক্স
- টার্মিনাল
comments: true
---
আপনি কি জানেন কীকরে টার্মিনালে কোনো কমান্ড দেবেন তা আপনার সিস্টেমে অলরেডি বলা আছে?
আচ্ছা, বলছি কিভাবে বের করতে হবে, এত অধৈর্য হলে চলবে? কয়েক সেকেন্ডের জন্য কুল ডুড হয়ে যান। এবার ভাবেন আপনি কুল ডুড হলে কারও কাছে কিছু কিভাবে জানতে চাইবেন? "হেই man, তুমি কি জান লিনাক্স কে বানাইসে?" -- এইভাবে কি?
আপনাকে ইন্টারনেট ঘাঁটতে হবে না। আপনাকে জনে জনে জিজ্ঞাসা করে বেড়াতেও হবে না। আপনাকে শুধু 'man' কমান্ডটা ব্যবহার করতে হবে। করাটা সহজ, যে প্রোগ্রামের ম্যানুয়াল দেখতে চান তার নাম দেবেন 'man' এর পর। যেমন 'man' কমান্ডের ম্যানুয়াল দেখতে পারেন 'man man' দিয়ে।
যেকোনো কমান্ডের ম্যানুয়ালে আপনি সাজানো-গোছানো অনেক তথ্য পাবেন। প্রোগ্রামের ধরণ, ইউজকেস, অপশন ও আর্গুমেন্টগুলো, রিলেটেড প্রোগ্রামগুলো এমনকি মজার ইতিহাসও। শুধু তাই না, প্রোগ্রাম না শুধু, কনফিগারেশন ফাইলেরও ম্যানুয়াল পেজ হয়, যেমন 'passwd' কমান্ড দিয়ে আপনি পাসওয়ার্ড চেঞ্জ করেন, তার রিলেটেড ফাইল হচ্ছে '/etc/passwd' এটার ম্যানপেজ পাবেন 'man passwd 5' দিয়ে। এই '5' কোথা থেকে আসলো সেটাও পাবেন 'man' এর ম্যানপেজের শুরু দিকে (মানে "man man" কমান্ড দিলে আরকি)। তাছাড়াও লিনাক্স-সিস্টেমের সাথে সম্পর্কিত সাধারণজ্ঞানও ম্যানপেজে পাবেন। 'man file-hierarchy' দিলে দেখবেন লিনাক্সের ফাইল-হায়ার্কির সম্পর্কে অনেককিছু জানতে পারছেন, বা 'man boot' দিলে ইউনিক্স সিস্টেম কীভাবে চালু হয় তার ব্যাপারে বিশদ জানা যায়।
যা আপনি গুগল করতেন, বা গ্রুপে জিজ্ঞেস করে জানতেন তার অধিকাংশই আপনার জানার আরও সহজ ও সিস্টেমেটিক উপায় আছে, উপায় আছে নিজের জানা ভেরিফাই করার। ব্যবহার করুন, সমৃদ্ধ হন। জানতে বুঝতে কোন সমস্যা হলে আমাদের ফেসবুক গ্রুপ (লিংক কমেন্টে) তো আছেই।
‪#‎টারমিনাল‬
‪#‎লিনাক্স_প্রতিদিন‬
লেখাটি আমাদের ইনবক্সে পাঠিয়েছেন, উৎসব রায়। (যদিও খানিকটা ইডিট করা)
